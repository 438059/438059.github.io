---
layout: page
title: O Karlovi
permalink: /o Karlovi/
---

### Karel Plíhal

(* 23. srpna 1958 Přerov) <br>
je český kytarista, zpěvák, skladatel, textař, básník, hudební režisér a aranžér.

<b>Další informace</b>

<p>Vystudoval Střední průmyslovou školu strojnickou v Olomouci, poté pracoval jako konstruktér, topič v olomouckém divadle a nakonec se stal písničkářem (ačkoliv nemá žádné hudební vzdělání). Na kytaru hraje od 15 let. Nejprve hrál v olomouckých undergroundových country-swingových kapelách Hučka, Falešní hráči a Plíharmonyje. První sólové vystoupení měl v roce 1983. Mezi léty 1985 až 1993 spolupracoval s Emilem Pospíšilem a v letech 1995-1999 ho doprovázel Petr Freund. Karel Plíhal je čtyřnásobný držitel ceny soutěžního hudebního festivalu Porta.</p>
<p>Složil hudbu k řadě inscenací Moravského divadla Olomouc, mimo jiné Zlatovláska, Sluha dvou pánů, Láska dona Perlimplína a vášnivost Belisina, Manon Lescaut, Cyrano de Bergerac, Zimní pohádka, O umučení a slavném vzkříšení Pána a Spasitele našeho Ježíše Krista, Giroflé-Giroflá atd. Zhudebnil některé Kainarovy básně, režíroval nahrávání alb např. Jarka Nohavici, Petra Fialy, bratří Ebenů či Bokomary.</p>
<p>V roce 2006 vydal výběr svých básniček Jako cool v plotě doprovozené ilustracemi Miroslava Bartáka. Za své zatím poslední album Vzduchoprázdniny, které vyšlo v roce 2012, získal Cenu Anděl v kategorii Folk & Country.</p>

<b>Kontaktujte mně</b>

[jaHanicka@seznam.cz](mailto:jaHanicka@seznam.cz)
